<!DOCTYPE html>
<html lang="nl">
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <link rel="stylesheet" href="css/stijl.css">
    <title>Het Parool</title>
  </head>
  <body>
    <div class="wrapper">
      <header>
        <img id="ft" src="hf.jpg" alt="">
      </header>
      <main>
        <section>
          <h1>10 tips om de herfst in Amsterdam door te komen</h1>
          <p>Herfsttips Je zou het nog niet zeggen, want we genieten nog volop na van een indian summer, maar de eerste bladeren zijn al van de bomen. Geen nood: er is voor deze herfst genoeg om naar uit te kijken.
DOOR: WILLEKE KEULEN 23 SEPTEMBER 2014, 07:29 - BRON: HET PAROOL</p>
  <img id="img1" src="https://static1.persgroep.net/parool/image/42ad750a-5259-498b-a1ad-943ffc16da43?width=300" alt=""/>
        </section>

        <section>
<h3>Bezoek de nieuwe tentoonstellingsruimte van het Rijks</h3>
          <p>In november opent dan eindelijk de nieuwe tentoonstellingsvleugel van het Rijksmuseum. De Philipsvleugel huisvest dertien zalen die in het teken zullen staan van fotografie - tot nu toe een ondergeschoven kindje - en een groot restaurant met wisselende chefs, die rouleren als gastconservatoren en waar plek is voor 120 mensen om te lunchen en dineren. Leuk detail: eten doe je van borden gemaakt van klei van de Noord/Zuidlijn. De tentoonstelling waarmee het Rijks aftrapt, Modern Times, Fotografie in de 20ste eeuw, bestaat uit vierhonderd werken uit de eigen collectie en toont de geschiedenis van de fotografie.</p>
          <img id="img2" src="https://static1.persgroep.net/parool/image/8ba648db-054d-4feb-a167-400f707c38be?width=300" alt=""/>
        </section>

        <section>
          <h3>Nieuw seizoen, nieuw printje</h3>
          <p>Niets zo wispelturig als mode. Moesten we ons in de zomer nog in exotische prints vol bloemen en dieren hullen, nu zijn het weer strakke en grafische dessins die de catwalks beheersen. Zo toonden designers als Kenzo, Proenza Schouler en Dries van Noten een op de elektronische dansindustrie geïnspireerde rave print met felle kleuren, zilveren elementen en grafische vormen. Minder heftig, maar even modebewust is de door designer Phillip Lim geïnitieerde gridprint: hoekige zwart-witvensters. Heel draagbaar en via asos.com ook nog eens betaalbaar.</p>
          <img id="img3" src="https://static0.persgroep.net/parool/image/1d624c7d-65c2-4bcf-b041-ac8d13c7849f?width=300" alt=""/>
        </section>

        <section>
          <h3>Struinen door de overdekte Foodhallen</h3>
          <p>Misschien wel het mooiste van de herontwikkeling van de voormalige tramremise De Hallen is de enorme overdekte foodcourt die naar verwachting in oktober of november zal openen. In steden als Londen en Madrid is dit al een bekend en populair concept, maar voor Amsterdam wordt het een primeur. Zo'n 20 tot 25 ondernemers strijken in de hal neer met hun lekkernijen, zoals beefburgers van de Amsterdamse burgerzaak The Butcher, hotdogs van Bulls and Dogs en Mumbai streetfood van Shirkhan. </p>
          <img id="img4" src="https://static0.persgroep.net/parool/image/0d5715c8-a966-46ab-97f3-fd74f141cac1?width=300" alt=""/>
        </section>

        <section>
          <h3>Foodfestival Het Hoofdgerecht</h3>
          <p>Ook overdekt en lekker: foodfestival Het Hoofdgerecht is bezig met een herfsteditie in de hallen van Food Center Amsterdam in de Jan van Galenstraat (28 t/m 30 november). Het wordt een driedaagse food-en vintagemarkt met livemuziek en dj's.</p>
          <img id="img5" src="https://static1.persgroep.net/parool/image/5f0adc46-9e9a-4222-bef3-77e0d72f74dc?width=300" alt=""/>
        </section>

        <section>
          <h3>Voor de haard opwarmen met een hartverwarmertje</h3>
          <p>Met de laatste paar warme terrasdagen komt er ook een einde aan de immense populariteit van hét drankje van deze zomer: de gin & tonic. Liters dronken we ervan: met komkommer, grapefruit of peper. Nu het kwik daalt, heeft men minder behoefte aan een fikse dorstlesser, maar wel aan de alcoholequivalent van een pepernoot. Een gezellig drankje dat je een knus gevoel geeft, zoals Amaretto: een bitterzoete amandellikeur uit Italië.</p>
          <img id="img6" src="https://static1.persgroep.net/parool/image/2608198f-085f-4434-86d0-7970f2f8f769?width=300" alt=""/>
        </section>

        <section>
          <h3>Kip, het meest geserveerde stukje vlees, kip</h3>
          <p>Was het eerst Rijsel Rotisserie (Marcusstraat 52) die het monopolie leek te hebben op de rotisseriekippetjes, nu kun je geen menukaart openslaan of je komt ze tegen: gegrilde kippetjes van het spit. Hele of halve en dan nog het liefst aangeprijsd met de chic klinkende benaming poussin, wat betekent dat het een piepkuiken betreft. Het kalfsvlees van de kip zullen we maar zeggen. Deze zomer openden na elkaar nota bene in dezelfde straat Van 't Spit (De Clercqstraat 95), waarvan de tweede vestiging al in de pijplijn zit, en Rotisserie (De Clercqstraat 81). Ook bij de A-locatie van zaterdag, café Van Lennep (Jacob van Lennepkade 334), wordt de kip voor de neus van de klant aan het spit gegrild, en bij de The Good Chicken Society (Ceintuurbaan 193) kun je ook terecht voor een take-away chicken.
</p>
<img id="img7" src="https://static0.persgroep.net/parool/image/e89d42e7-e55c-4d08-adb1-46bcc0f065f1?width=300" alt=""/>
        </section>

        <section>
          <h3>Paardrijden is ook sport</h3>
          <p>Zo! Nu moet het maar eens afgelopen zijn met dat opzichtige gespring en gehups in de Amsterdamse parken. Een bootcampklasjesboycot zou het straatbeeld van onze stad behoorlijk opkrikken. Laten we deze herfst teruggrijpen op de meer klassieke vormen van sportbeoefening. Paardrijden bijvoorbeeld. Helemaal omdat midden in onze stad de oudste - en misschien wel de mooiste - rijschool van Nederland staat: De Hollandsche Manege in de Vondelstraat. Beginners kunnen al vanaf € 75,00 (afhankelijk van leeftijd) terecht voor een starterspakket van vijf lessen. Heeft u het een beetje onder de knie, wijk dan uit naar de vele ruiterpaden van het Amsterdamse Bos en galoppeer door de roodgeelgekleurde bladeren.
</p>
<img id="img8" src="https://static0.persgroep.net/parool/image/900036ce-0f8d-4907-ba72-9912b27e2deb?width=300" alt=""/>
        </section>


        <section>
          <h3>Met het hele gezin naar de verfilming van Wiplala</h3>
          <p>Ook al verscheen de eerste druk van Wiplala al in 1957, het blijft één van de leukste verhalen van Annie M.G. Schmidt om voor te lezen aan uw kinderen of kleinkinderen. Nu is het boek eindelijk verfilmd. Wiplala vertelt het verhaal van een klein mannetje dat in het huis van de familie Blom in Amsterdam-Zuid belandt, omdat hij door zijn soortgenoten is verstoten omdat hij het 'tinkelen' (een soort toveren) niet onder de knie krijgt. Het is nog even wachten, maar 19 november draait de film in alle bioscopen. Ideaal tijdverdrijf voor een gure regenachtige dag met het hele gezin.</p>
          <img id="img9" src="https://static1.persgroep.net/parool/image/27dbb83e-a2b2-46bf-b28a-5f07730ba733?width=300" alt=""/>
        </section>


        <section>
          <h3>Zelfs de hipsterbakker met baard doet het</h3>
          <p>Dikke kans dat Yvonne Jaspers en haar boeren het dit jaar verliezen van Martine Bijl en haar amateurbakkers, want bakken mag weer. De eerste aflevering van Heel Holland bakt trok een verpletterende 1,7 miljoen kijkers en Twitter kletste gezellig mee. Over hoe dol men was op de droge humor van Martine Bijl - "Is niet helemaal gelukt hè?" - maar ook over kandidaat Menno die als 'hipsterbakker met baard' een lans breekt voor de stoere man, die het liefst zijn dagen slijt met schort en ovenwanten aan. Het programma bewijst: bakken is voor iedereen. Dus mensen: gaan met die deegroller! Piece of cake!</p>
          <img id="img10" src="https://static0.persgroep.net/parool/image/41d1eabf-2d1b-4efc-8b6d-c7eb2d1779ff?width=300" alt=""/>
        </section>

        <section>
          <h3>'Frankly my dear, I don't give a damn'</h3>
          <p>Het is de beroemdste filmquote ooit en vanaf 18 december kunt u hem weer in de bioscoop horen. Dan brengt Eye de klassieker Gone with the wind opnieuw uit in een nieuwe restauratie. De bijna vier uur durende film, die werd bekroond met acht Oscars, vertelt het verhaal van de problematische liefdesverhouding tussen de verwende 'southern belle' Scarlett O'Hara (Vivien Leigh) en voormalige playboy Rhett Butler (Clark Gable). Zet u zich maar weer schrap voor die hoogdramatische scènes. Dat wordt weer ouderwets snotteren geblazen.</p>
          <img id="img11" src="https://static0.persgroep.net/parool/image/f7aacaee-9907-4090-91d2-9d3758d08f4c?width=300" alt=""/>
        </section>

</main>
</div>
        <footer>
          <p>
            &copy; Mediacollege Amsterdam 2014<br>
            Bron: lessen SLB Mediacollege Amsterdam
          </p>
          <div id="validatie">
            <a href="http://validator.w3.org/check?uri=referer" target="_blank">
              <img id="img12" src="http://blog.boyet.com/blog/files/media/image/valid-html5-blue.png" alt="Valide HTML5"></a>
            <a href="http://jigsaw.w3.org/css-validator/check/referer" target="_blank">
              <img id="img13" src="http://jigsaw.w3.org/css-validator/images/vcss-blue.gif" alt="Valide CSS">
            </a>
          </div>
        </footer>
      </body>
      </html>
